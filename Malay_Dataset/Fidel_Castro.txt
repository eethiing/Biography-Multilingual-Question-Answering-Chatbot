Fidel Alejandro Castro Ruz (Sebutan Sepanyol: [fiˈðel ˈkastro] ( audio); 13 Ogos 1926 - Havana November 25, 2016) ialah ketua Cuba sejak 1959 sewaktu beliau menggulingkan rejim Fulgencio Batista melalui Gerakan 26 Julai.
 Sebagai pemimpin utama Revolusi Cuba, Castro menjadi Perdana Menteri Cuba dari Februari 1959 hingga Disember 1976, dan kemudian Presiden Cuba.
 Pada tahun-tahun yang berikutnya, Castro mengubah Cuba menjadi negara komunis pertama di Hemisfera Barat.
 Castro mengumumkan persaraan beliau sebagai Presiden Cuba pada 18 Februari 2008.
 Castro juga merupakan Setiausaha Pertama Parti Komunis Cuba dari pengasasannya pada 1961 hingga April 2011.
 Dalam kedua-dua jawatan, beliau digantikan oleh adiknya Raúl Castro, yang pernah menjadi Menteri Pertahanan di bawahnya antara 1959 dan 2008.
Castro mula-mula menarik perhatian dalam arena politik Cuba melalui aktivisme pelajarnya.
 Nasionalismenya yang bersifat terus terang, dan kritiknya yang radikal terhadap Batista dan pengaruh korporat dan politik Amerika Syarikat membawanya pengikut serta kritikan dan perhatian daripada pihak berkuasa.
 Kemudian, kepimpinan serangan Tangsi Moncada pada 1953, buangan yang berikutnya serta serangan gerila ke atas Cuba pada Disember 1956 mengeratkan kemasyhurannya di seluruh dunia.
 Sejak Castro naik ke takhta kerajaan pada 1959, beliau telah memeliharakan profil yang tinggi serta menimbulkan perbalahan.
 Castro merupakan seorang pemimpin yang amat berkontroversi dan telah dipandang oleh sebahagian orang sebagai diktator, tetapi ada juga yang memandangnya sebagai pemimpin yang sah dan popular.

Dari segi antarabangsa, selepas kegagalan Serangan Teluk Babi oleh Amerika Syarikat ke atas Cuba pada 1961, kepimpinannya telah ditandai dengan:

Ketegangan dengan Amerika Syarikat;
Pakatan dengan Kesatuan Soviet (yang menghasilkan Krisis Peluru Berpandu Cuba pada 1962) sehingga keruntuhannya pada 1991; dan
Campur tangannya di banyak negara Dunia Ketiga.
Dalam negeri, Castro menyelia perlaksanaan reformasi tanah, mengikuti dengan pengkolektifan pertanian, pemiliknegaraan industri-industri Cuba yang utama, dan penyediaan kemudahan kesihatan dan pendidikan yang percuma.



 Letak jawatan 
Pada 31 Julai 2006, Castro menugaskan adiknya Raúl Castro sebagai Presiden Majlis Negara, Presiden Jemaah Menteri, Setiausaha Pertama Parti Komunis Cuba dan jawatan panglima besar angkatan tentera.
 Pemangkuan sementara ini dilakukan sementara Fidel pulih daripada pembedahan akibat "masalah usus akut dengan pendarahan berterusan".
Pada 19 Februari 2008, Fidel Castro mengumumkan meletak jawatan sebagai Presiden Cuba dan Panglima Angkatan Bersenjata Cuba.
 Dewan Perhimpunan Kebangsaan Cuba (Parlimen) setuju melantik adiknya Raúl Castro yang 5 tahun lebih muda menggantikan beliau secara tetap.
Pada 19 April 2011, Castro meletak jawatan daripada Jawatankuasa Pusat Parti Komunis Cuba, dan dengan itu turun sebagai pemimpin parti tersebut.
 Raúl Castro dipilih menggantikan beliau.



 Meninggal Dunia 
Fidel Castro menghembuskan nafas terakhir pada 25 November 2016 pada usia 90 tahun.



 Rujukan 


 Pautan luar 


= Oleh Fidel Castro =
Arkib ucapan Fidel Castro dalam 6 bahasa
Arkib Sejarah Fidel Castro di Arkib Internet Marxis.

Koleksi ucapan Castro


= Mengenai Fidel Castro =
Treler Saluran Sejarah untuk Pertunjukan yang akan datang mengenai Castro.
 Tarikh penyiaran: 9 Februari 2006
Biografi Fidel Castro dengan sedutan gambar dan bunyi Diarkibkan 2006-06-16 di Wayback Machine
Tapak Rasmi untuk Fidel: Cerita yang tidak dipaparkan (2001) Diarkibkan 2006-03-18 di Wayback Machine
"Melawati Castro" Arthur Miller menceritakan pertemuannya dengan Castro (24 Disember 2003) dalam The Nation.

Orang buangan Cuba, Humberto Fontova, mengenai Castro dan Cuba
Cuba: Sosialisme dan Demokrasi oleh Peter Taaffe Diarkibkan 2007-11-12 di Wayback Machine
Laporan Ketua Inspektor CIA mengenai komplot untuk membunuh Castro
Biografi Cidob dalam bahasa Sepanyol
Pengalaman Amerika PBS Tapak saling tindak mengenai Fidel Castro, dengan panduan guru
Tokoh terkenal - Fidel Castro


= Mengenai Cuba =
Rembang dan Gerhana: Penglihatan Perbandingan Keadaan Sosioekonomi Cuba pada masa pra-Castro dan masa kini, Biro Hal-ehwal Antara Amerika, 9 Februari 1998.

Human Rights Watch - Komen mengenai Cuba yang diterbitkan oleh Human Rights Watch.

Kebebasan politik dan lain-lain di Cuba - laporan oleh FreedomHouse.

Liputan berterusan mengenai Cuba - oleh NewsMax.
com.


Buku-buku larangan di  Diarkibkan 2006-04-18 di Wayback Machine - oleh Pusat untuk Cuba bebas ( Center for a Free Cuba}.


Jabatan Negeri mengenai Penindasan di Cuba Diarkibkan 2007-09-28 di Wayback Machine - Dikeluarkan oleh Biro Demokrasi, Hak Asasi Manusia, dan Buruh dan Biro Hal-ehwal Awam.
