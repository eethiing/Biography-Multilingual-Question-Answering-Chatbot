Joseph Robinette Biden Jr.
 ( BY-dən; lahir 20 November 1942; Tulisan Jawi: ‏جوسف روبينيت باءيدن جونيئر‎code: ms is deprecated ‎) ialah seorang ahli politik Amerika yang kini berkhidmat sebagai Presiden Amerika Syarikat yang ke-46.
 Seorang ahli Parti Demokrat, beliau berkhidmat sebagai Naib Presiden A.
S.
 ke-47 semasa pentadbiran Barack Obama dari tahun 2009 hingga tahun 2017.
 Biden mewakili negeri Delaware di Senat Amerika Syarikat dari tahun 1973 hingga tahun 2009.

Dibesarkan di Scranton, Pennsylvania dan Daerah New Castle, Delaware, Biden menuntut di Universiti Delaware sebelum menerima ijazah undang-undang dari Universiti Syracuse pada tahun 1968.
 Beliau dipilih sebagai Ahli Majlis Daerah New Castle pada tahun 1970.
 Beliau menjadi senator keenam termuda dalam sejarah Amerika apabila beliau dipilih ke Senat A.
S.
 mewakili negeri Delaware pada tahun 1972 pada usia 29.
 Biden ialah ahli lama Jawatankuasa Hubungan Luar Senat dan kemudian menjadi pengerusi.
 Beliau menentang Perang Teluk pada tahun 1991 dan menyokong memperluaskan pakatan NATO ke Eropah Timur dan campur tangannya dalam Perang Yugoslavia pada tahun 1990-an.
 Beliau menyokong resolusi yang membenarkan Perang Iraq pada tahun 2002 dan kemudian menentang kemaraan tentera A.
S.
 pada tahun 2007.
 Beliau juga pernah mempengerusikan Jawatankuasa Kehakiman Senat dari tahun 1987 hingga 1995 yang menangani isu-isu dasar dadah, pencegahan jenayah, dan kebebasan sivil; mengetuai usaha untuk meluluskan Akta Kawalan Jenayah Keganasan dan Penguatkuasaan Undang-undang dan Akta Keganasan Terhadap Wanita termasuk perbicaraan pengesahan Hakim Bersekutu Mahkamah Agung A.
S.
 Robert Bork dan Clarence Thomas.
 Beliau pernah cuba bertanding untuk pencalonan presiden bagi parti Demokrat pada tahun 1988 dan sekali lagi pada tahun 2008 namun tidak berjaya.

Biden telah dipilih ke Senat untuk tempoh enam penggal.
 Beliau merupakan senator keempat paling kanan setelah beliau meletak jawatan untuk berkhidmat sebagai naib presiden di bawah pentadbiran Obama selepas mereka berdua memenangi pilihan raya presiden 2008.
 Pada pilihan raya presiden 2012, mereka dipilih semula untuk berkhidmat satu penggal lagi.
 Sebagai naib presiden, Biden menyelia perbelanjaan infrastruktur pada tahun 2009 untuk mengatasi krisis ekonomi 2008.
 Rundingan beliau dengan Kongres Republikan membantu meluluskan akta perundangan termasuk Akta Pelepasan Cukai 2010 yang menyelesaikan kebuntuan cukai.
 Selain itu, Akta Kawalan Bajet 2011 turut diluluskan yang bertujuan menyelesaikan krisis hutang siling.
 Akta Pelepasan Pembayar Cukai Amerika 2012 juga diluluskan untuk menangani "tebing fiskal" yang akan berlaku.
 Biden juga mengetuai usaha untuk meluluskan perjanjian New START Amerika Syarikat–Rusia dan membantu merumuskan dasar A.
S.
 ke atas Iraq melalui pengunduran tentera A.
S.
 pada tahun 2011.
 Berikutan insiden tembakan di Sekolah Rendah Sandy Hook, beliau mengetuai Pasukan Petugas Keganasan Senjata.
 Pada Januari 2017, Biden dianugerahkan Pingat Kebebasan Presiden oleh Obama.

Pada April 2019, Biden mengumumkan penyertaannya dalam pilihan raya presiden 2020 dan beliau mencapai jumlah perwakilan yang diperlukan untuk mendapatkan pencalonan bagi parti Demokrat pada Jun 2020.
 Pada 11 Ogos, beliau memilih Senator Kamala Harris dari California sebagai calon gandingan untuk jawatan Naib Presiden.
 Biden dan Harris memenangi pilihan raya umum dengan 306 undi elektoral berbanding Donald Trump yang hanya menerima 232.
 Pada 20 Januari 2021, Biden mengangkat sumpah dan menjadi presiden tertua, presiden pertama dari Delaware dan presiden Katolik kedua.
 Aktiviti awal beliau sebagai presiden ialah menandatangani undang-undang Akta Pelan Penyelamat Amerika 2021 untuk membantu mempercepatkan pemulihan Amerika Syarikat daripada kesan ekonomi dan kesihatan pandemik COVID-19 dan kemelesetan yang berterusan serta beberapa siri perintah eksekutif.
 Perintah Biden menangani pandemik itu dan menarik balik beberapa dasar pentadbiran Trump termasuk menyertai semula Perjanjian Paris mengenai perubahan iklim, menghentikan pembinaan tembok sempadan Trump, menamatkan larangan perjalanan Trump yang dikenakan ke atas kebanyakan negara Islam dan membatalkan permit untuk pembinaan saluran paip Keystone XL.

Mantan Perdana Menteri Malaysia, Mahathir bin Mohamad mengatakan bahwa Asia dapat mengharapkan peningkatan hubungan diplomasi dengan AS di bawah pemerintahan baru, Joe Biden, dan mengakhiri "perang dagang konyol" dengan China.



 Kehidupan awal (1942–1965) 

Joseph Robinette Biden Jr.
 dilahirkan pada 20 November 1942 di St.
 Mary's Hospital di Scranton, Pennsylvania Beliau ialah anak sulung daripada empat adik-beradik dalam sebuah keluarga menganut mazhab Katolik; ibunya Catherine Eugenia "Jean" Finnegan (1917–2010), seorang keturunan Ireland banyak leluhur di Kaunti Louth dan Kaunti Londonderry manakala ayahnya Joseph Robinette Biden Sr.
 (1915–2002) seorang peniaga minyak kacukan Inggeris-Ireland-Perancis.
Bapa Biden pada mulanya kaya tetapi mengalami beberapa masalah kewangan pada saat beliau dilahirkan.
 Selama beberapa tahun, keluarga itu tinggal bersama datuk dan nenek Biden.
 Keluarga Biden berpindah ke Claymont, Delaware pada tahun 1953 apabila Scranton mengalami kemerosotan ekonomi pada tahun 1950-an dan bapanya tidak mampu memperoleh pekerjaan yang stabil.
 Mereka tinggal selama beberapa tahun di sebuah apartmen di sana sebelum kemudian berpindah lagi ke sebuah rumah di Wilmington negeri sama; di sanalah bapa Joe kemudian menjadi jurujual kereta terpakai yang berjaya, mengekalkan gaya hidup keluarga kelas menengah.

Biden terlibat dalam sukan bola sepak sekolah tingginya di Akademi Archmere sebagai pemain barisan depan.
 Beliau juga seorang pemain besbol.
 Seorang pelajar yang lemah namun merupakan pemimpin semula jadi, beliau ialah presiden kelas pada tahun-tahun junior dan seniornya.
 Beliau menamatkan pengajiannya pada tahun 1961.
 Beliau mengalami masalah gagap yang ketara pada ketika itu yang berlanjutan sehingga awal dewasanya; ada juga yang menyatakan bahawa kegagapannya itu telah mempengaruhi penampilan dirinya.

Semasa melanjutkan pengajian di Universiti Delaware di Newark, Biden sekali lagi bermain bola sepak dan memperoleh ijazah Sarjana Muda Sastera pada tahun 1965 dengan jurusan dua kali dalam bidang sejarah dan sains politik serta tambahan dalam bidang bahasa Inggeris.
 Beliau memperoleh purata C dan menduduki tempat ke-506 daripada 688 orang di kelasnya.



 Pernikahan pertama, sekolah perundangan, kerjaya awal (1962–1972) 

Pada 27 Ogos 1966, Biden bernikah dengan seorang pelajar Universiti Syracuse yang bernama Neilia Hunter (1942–1972) setelah enggan menunaikan hasrat ibu bapanya untuk menikah dengan seorang Katolik Rom.
 Upacara pernikahan beliau diadakan di sebuah gereja Katolik di Skaneateles, New York.
 Mereka mempunyai tiga orang anak iaitu Joseph R.
 "Beau" Biden III (1969-2015), Robert Hunter Biden (lahir 1970) dan Naomi Christina "Amy" Biden (1971-1972).

Pada tahun 1968, Biden memperoleh Doktor Juris (J.
D.
) dari Universiti Kolej Perundangan Syracuse, menduduki tempat ke-76 daripada 85 orang di kelasnya.
 Beliau menyertai badan peguam Delaware pada tahun 1969.
 Semasa di sekolah, beliau menerima draf pelajar tentera pengerahan.
 Walau bagaimanapun, beliau akhirnya diklasifikasikan sebagai tidak tersedia untuk perkhidmatan ketenteraan kerana penyakit asma yang dihadapi.

Pada tahun 1968, Biden bekerja di sebuah firma guaman Wilmington yang diketuai oleh ahli parti Republikan tempatan yang terkenal iaitu William Prickett.
 Biden pernah menganggap dirinya sebagai seorang ahli parti Republikan dan beliau tidak menyukai politik perkauman konservatif Gabenor Delaware, Charles L.
 Terry daripada parti Demokrat.
 Biden menyokong ahli parti Republikan yang lebih liberal, Russell W.
 Peterson, yang mengalahkan Terry pada tahun 1968.
 Biden direkrut oleh parti Republikan tetapi beliau didaftarkan sebagai ahli bebas kerana tidak senang dengan calon presiden ketika itu, Richard Nixon.

Pada tahun 1969, Biden berkhidmat sebagai pembela umum dan kemudian di sebuah firma yang diketuai oleh seorang ahli aktif parti Demokrat.
 Biden kemudian dinamakan ke Forum Demokratik, sebuah kumpulan yang berusaha untuk mereformasi dan menghidupkan kembali parti negara.
 Beliau akhirnya didaftarkan semula sebagai ahli parti Demokrat.
 Beliau dan peguam lain juga membentuk sebuah firma undang-undang.
 Bagaimanapun, undang-undang korporat tidak menarik baginya, dan undang-undang jenayah tidak membuahkan hasil dengan baik.
 Beliau menambah pendapatannya dengan menguruskan hartanah.

Pada akhir tahun itu, Biden terpilih menjadi ahli majlis perbandaran di sebuah daerah Republikan di New Castle County, Delaware.
 Beliau ingin menjalankan platform liberal yang merangkumi sokongan untuk perumahan awam di pinggir bandar.
 Beliau erkhidmat di majlis perbandaran sehingga tahun 1972.
 Beliau juga menentang projek lebuh raya besar yang mungkin mengganggu kawasan kejiranan Wilmington.



= Kempen Senat A.
S.
 1972 =

Pada tahun 1972, Biden mengalahkan penyandang jawatan senator Delaware dari parti Republikan iaitu J.
 Caleb Boggs.
 Beliau merupakan satu-satunya calon parti Demokrat yang berani mencabar Boggs.
 Kempennya hampir tidak mempunyai kewangan dan beliau tidak diberi peluang untuk menang.
 Ahli keluarganya mengurus dan mengawasi kempen tersebut yang bergantung kepada pertemuan para pengundi secara bersemuka dan kertas edaran tangan, pendekatan yang dapat dilaksanakan di Delaware.
 Beliau mendapat sedikit bantuan daripada AFL–CIO dan pengundi Demokrat, Patrick Caddell.
 Platformnya memberi tumpuan kepada penarikan diri dari Vietnam, persekitaran, hak awam, percukaian yang lebih adil, penjagaan kesihatan, dan ketidakpuasan masyarakat terhadap "politik seperti biasa".
 Beberapa bulan sebelum pilihan raya, Biden mengalahkan Boggs hampir tiga puluh mata peratusan, tetapi tenaganya, keluarga yang menarik, dan kemampuannya untuk berhubung dengan emosi pengundi berjaya dan beliau menang dengan 50.
5 peratus undi.



= Kematian isteri dan anak =
Pada 18 Disember 1972, beberapa minggu selepas pilihan raya, isteri Biden dan anak perempuannya yang berusia satu tahun, Naomi terbunuh dalam kemalangan semasa keluar membeli-belah untuk sambutan Krismas di Hockessin, Delaware.
 Gerabak stesen Neilia dilanggar oleh sebuah trak treler ketika beliau hendak keluar dari persimpangan.
 Anak lelaki mereka, Beau dan Hunter selamat dari kemalangan itu dan dibawa ke hospital dalam keadaan yang baik.
 Beau mengalami patah kaki dan luka lain dan Hunter telah patah tulang tengkorak kecil dan mengalami kecederaan kepala yang lain.
 Doktor kemudian berkata kedua-dua mereka akan sembuh sepenuhnya.
 Biden hendak mengundurkan diri untuk menjaga mereka tetapi Ketua Majoriti Senat, Mike Mansfield memujuknya untuk tidak melakukannya.

Beberapa tahun kemudian, Biden berkata beliau terdengar bahawa pemandu trak itu dipercayai minum alkohol sebelum berlaku kemalangan.
 Keluarga pemandu trak itu membantah dakwaan itu dan polis tidak pernah membuktikannya.
 Biden kemudian meminta maaf kepada keluargnya.



 Senat Amerika Syarikat (1973–2009) 


= Pernikahan kedua =

Biden mengangkat sumpah sebagai Senator pada 5 Januari 1973 di hadapan setiausaha Senat, Francis R.
 Valeo.
 Upacara angkat sumpah diadakan di Pusat Perubatan Wilmington Bahagian Delaware.
 Antara yang hadir ialah Beau (yang masih patah kaki akibat kemalangan) dan Hunter serta ahli keluarga lain.
 Pada usia 30 tahun, Biden ialah senator termuda keenam dalam sejarah A.
S.

Untuk melihat keadaan anak-anaknya setiap hari, Biden berulang-alik dengan kereta api untuk ke rumahnya di Delaware dari Washington, D.
C.
 Satu perjalanan memakan masa 90 minit.
 Beliau mengekalkan kebiasaan ini sepanjang 36 tahun di Senat.
 Tetapi, kemalangan itu telah membuat dirinya marah dan menimbulkan rasa ragu-ragu mengenai agamanya.
 Beliau kemudian menulis bahawa beliau "berasa Tuhan telah memainkan helah yang teruk" pada dirinya dan beliau menghadapi masalah untuk fokus pada pekerjaan.

Pada tahun 1975, Biden bertemu dengan Jill Tracy Jacobs yang berasal dari Willow Grove, Pennsylvania dan bakal menjadi guru di Delaware pada ketika itu.
 Mereka bertemu pada temu janji mengejut yang diatur oleh adik Biden, walaupun Biden sudah melihat fotonya di sebuah iklan untuk sebuah taman di Wilmington.
 Biden memberi penghargaan kepadanya dengan memperbaharui minatnya dalam politik dan kehidupan.
 Pada 17 Jun 1977, Biden dan Jacobs dinikahkan oleh seorang paderi Katolik di Gereja Kecil Pertubuhan Bangsa-Bangsa Bersatu di New York.
 Jill Biden memiliki ijazah sarjana muda dari Universiti Delaware; dua ijazah sarjana, satu dari Universiti Chester Barat dan satu lagi dari Universiti Villanova; dan doktor dalam pendidikan dari Universiti Delaware.
 Mereka mempunyai satu anak perempuan iaitu Ashley Blazer (lahir 1981).
 Ashley menjadi pekerja sosial dan staf di Jabatan Perkhidmatan untuk Kanak-kanak, Belia, dan Keluarga Delawre.
 Biden dan isterinya beragama Kristian Katolik dan kerap menghadiri misa di Gereja St.
 Joseph's on Brandywine di Greenville, Delaware.

Beau Biden menjadi Hakim Peguam Bela Tentera yang berkhidmat dalam Perang Iraq dan kemudian Peguam Negara Bahagian Delaware.
 Pada tahun 2015, beliau meninggal dunia akibat barah otak.
 Hunter Biden ialah seorang peguam dan pelobi di Washington.



= Kerjaya awal di Senat =

Semasa kerjaya awal di Senat, Biden memfokuskan perhatian terhadap isu-isu perlindungan pengguna dan alam sekitar serta meminta tanggungjawab kerajaan yang lebih besar.
 Dalam satu temubual pada tahun 1974, beliau menggambarkan dirinya liberal terhadap hak sivil dan kebebasan, kebimbangan warga emas dan penjagaan kesihatan tetapi konservatif terhadap isu-isu lain, termasuk pengguguran dan pengerahan tentera.

Biden menjadi anggota minoriti peringkat Jawatankuasa Kehakiman Senat pada tahun 1981.
 Pada tahun 1984, beliau ialah pengurus Demokrat kerana berjaya meluluskan Akta Kawalan Jenayah Komprehensif; lama-kelamaan, peruntukan undang-undang yang keras terhadap jenayah menjadi kontroversi dan pada tahun 2019, Biden menyebut peranannya dalam meluluskan rang undang-undang itu sebagai "kesalahan besar".
 Penyokongnya memujinya kerana mengubah beberapa peruntukan terburuk undang-undang dan itu merupakan pencapaian perundangan terpentingnya pada masa itu.
 Beliau mendapat perhatian untuk ucapan yang beliau berikan pada tahun itu yang secara serentak memarahi dan mendorong parti Demokrat.

Pada tahun 1993, Biden memilih peruntukan yang menganggap homoseksual tidak sesuai dengan kehidupan ketenteraan, sehingga melarang gay untuk berkhidmat dalam angkatan bersenjata.
 Pada tahun 1996, beliau memilih Akta Pertahanan Perkahwinan, yang melarang kerajaan persekutuan mengiktiraf perkahwinan sesama jenis, dengan itu melarang individu dalam perkahwinan tersebut mendapat perlindungan yang sama di bawah undang-undang persekutuan dan membenarkan negeri-negeri melakukan perkara yang sama.
 Pada tahun 2015, tindakan itu dianggap tidak berperlembagaan dalam Obergefell lwn Hodges.

Setelah 10 tahun berada di Senat, Biden memberi tumpuan kepada kawalan senjata.
 Setelah Kongres gagal meratifikasi Perjanjian SALT II yang ditandatangani pada tahun 1979 oleh perdana menteri Soviet, Leonid Brezhnev dan Presiden Jimmy Carter, Biden bertemu dengan Menteri Luar Soviet, Andrei Gromyko untuk menyuarakan kebimbangan Amerika serta mendapatkan perubahan yang menangani bantahan Jawatankuasa Hubungan Luar Negeri Senat.
 Ketika pentadbiran Reagan ingin menafsirkan perjanjian SALT 1972 I secara longgar untuk membenarkan pengembangan Inisiatif Pertahanan Strategik, Biden berhujah untuk mematuhi perjanjian itu dengan ketat.
 Beliau mendapat perhatian besar ketika dia membebaskan Setiausaha Negara, George Shultz pada sidang Senat atas sokongan pemerintahan Reagan terhadap Afrika Selatan walaupun polisi apartheid berlanjutan.



= Kempen presiden 1988 =

Biden secara rasmi mengumumkan pencalonannya sebagai calon presiden Demokrat 1988 pada 9 Jun 1987.
 Beliau dianggap sebagai calon yang kuat kerana gayanya yang sederhana, kemampuan berpetah, profil tinggi sebagai ketua Jawatankuasa Kehakiman Senat.
 Sekiranya dipilih, beliau akan menjadi orang kedua termuda yang terpilih sebagai presiden setelah John F.
 Kennedy.

Menjelang bulan Ogos, kempennya menjadi keliru kerana persaingan staf, dan pada bulan September, beliau dituduh melakukan memplagiat ucapan pemimpin Parti Buruh Britain, Neil Kinnock.
 Pidato Biden mempunyai isi yang sama tentang menjadi orang pertama dalam keluarganya yang melanjutkan pengajian ke universiti.
 Biden telah memberi penghargaan kepada Kinnock pada majlis sebelumnya, tetapi tidak pada dua majlis pada akhir bulan Ogos.
 Pada awal tahun itu, beliau juga telah menggunakan petikan daripada ucapan tahun 1967 oleh Robert F.
 Kennedy dan ungkapan pendek dari ucapan angkat sumpah John F.
 Kennedy; dua tahun sebelumnya Biden telah menggunakan petikan tahun 1976 oleh Hubert Humphrey.
 Biden membalas balik kritikan terhadapnya, megatakan bahawa ahli politik sering meminjam ucapan antara satu sama lain tanpa memberi penghargaan.
 Salah satu pesaingnya untuk pencalonan, Jesse Jackson turut menggunakan ucapan yang sama oleh Humphrey yang juga digunakan oleh Biden.

Beliau juga membuat beberapa dakwaan palsu atau berlebihan mengenai kehidupan awalnya: bahawa beliau telah memperoleh tiga ijazah di kolej, bahawa beliau telah menghadiri sekolah perundangan dengan biasiswa penuh, bahawa beliau telah lulus pada kedudukan separuh teratas kelasnya dan bahawa beliau telah memperjuangkan gerakan hak sivil.
 Pada 23 September 1987, Biden menarik diri dan menghentikan kempennya.



= Pembedahan otak =
Pada bulan Februari 1988, setelah mengalami kesakitan leher yang semakin parah, Biden dikejarkan ke Pusat Perubatan Tentera Darat Walter Reed untuk pembedahan untuk membetulkan intrakranial aneurisma otak yang bocor.
 Semasa sembuh, beliau menderita embolisme peparu, komplikasi serius.

Setelah aneurisme kedua dibetulkan pada bulan Mei, Biden menjauhkan diri dari Senat selama tujuh bulan.



= Jawatankuasa Senat Kehakiman =

Biden ialah ahli lama Jawatankuasa Senat mengenai Badan Kehakiman.
 Beliau mempengerusikannya dari tahun 1987 hingga 1995 dan menduduki tempat ahli minoriti dari tahun 1981 hingga 1987 dan dari tahun 1995 hingga 1997.

Sebagai pengerusi, Biden mempengerusikan dua perbicaraan pengesahan Mahkamah Agung A.
S.
 yang berbalah.
 Apabila Robert Bork dicalonkan pada tahun 1988, Biden menterbalikkan kelulusan hipotesis pencalonan Bork.
 Konservatif marah, tetapi pada penutup perbicaraan, Biden dipuji kerana keadilan, jenaka lucu dan keberaniannya.
 Menolak beberapa hujah lawan Bork yang kurang jujur, Biden merangka bantahannya kepada Bork dari segi konflik antara keaslian kuat Bork dan pandangan bahawa Perlembagaan A.
S.
 menyediakan hak untuk kebebasan dan privasi di luar mereka yang jelas dihitung dalam teksnya.
 Pencalonan Bork ditolak dalam jawatankuasa itu dengan undian 9–5 dan kemudian di Senat penuh, 58–42.

Semasa perbicaraan pencalonan Clarence Thomas pada tahun 1991, soalan Biden mengenai isu-isu perlembagaan sering dikonvolusi sehinggakan Thomas kadang-kadang terlupa dan Thomas kemudian menulis bahawa soalan Biden telah serupa dengan "bebola kacang".
 Selepas perbicaraan jawatankuasa ditutup, orang ramai mengetahui bahawa Anita Hill, seorang profesor sekolah perundangan Universiti Oklahoma, telah menuduh Thomas membuat komen seksual yang tidak dilayan apabila mereka telah bekerja bersama-sama.
 Biden telah mengetahui beberapa tuduhan ini, tetapi pada mulanya telah berkongsinya hanya dengan jawatankuasa itu kerana pada masa itu Hill tidak mahu memberi keterangan.
 Perbicaraan jawatankuasa itu dibuka semula dan Hill memberi keterangan, tetapi Biden tidak membenarkan keterangan daripada saksi lain, seperti seorang wanita yang telah membuat tuduhan dan pakar yang serupa atas gangguan.
 Biden berkata beliau mahu memelihara privasi Thomas dan kesopanan pendengaran.
 Senat penuh mengesahkan Thomas dengan undian 52–48, dengan Biden menentang.
 Penyokong undang-undang liberal dan kumpulan wanita berasa kuat bahawa Biden telah menyalahgunakan perbicaraan dan tidak cukup untuk menyokong Hill.
 Biden kemudiannya mencari wanita untuk berkhidmat dalam Jawatankuasa Kehakiman dan menekankan isu-isu wanita dalam agenda perundangan jawatankuasa.
 Pada tahun 2019, beliau memberitahu Hill bahawa beliau amat menyesali layananya, tetapi Hill berkata selepas itu beliau kekal tidak berpuas hati.

Biden telah membantu membentuk banyak undang-undang jenayah persekutuan.
 Beliau menerajui Rang Undang-Undang Jenayah 1994; ini termasuklah Larangan Serangan Senjata Persekutuan dan Akta Keganasan Terhadap Wanita, yang dianggap perundangan yang paling penting.

Biden sering mengkritik Peguam Bebas, Kenneth Starr semasa kontroversi Whitewater 1990-an dan siasatan skandal Lewinsky, mengatakan "ia akan menjadi hari sejuk di neraka" sebelum seorang lagi peguam bebas akan diberikan kuasa yang sama.
 Beliau mengundi untuk membebaskan semasa proses pemecatan Presiden Bill Clinton.

Sebagai pengerusi Kaukus Kawalan Narkotik Antarabangsa, Biden menulis undang-undang yang mewujudkan individu mengarah polisi kawalan dadah, yang menyelia dan menyelaras dasar kawalan dadah negara.
 Pada tahun 2003, beliau memperkenalkan Akta RAVE.
 Beliau bekerja untuk mengawal "dadah rogol janji temu" seperti flunitrazepam, dadah parti seperti ecstasy dan ketamine, dan penyalahgunaan steroid seperti androstenedione.



= Kempen presiden 2008 =

Biden enggan bertanding untuk presiden pada tahun 1992 kerana beliau telah memilih untuk tidak membenarkan Perang Teluk dan tidak mencalonkan diri dalam 2004 kerana, katanya, beliau merasakan beliau mempunyai sedikit peluang untuk menang dan dapat memberikan khidmat terbaik kepada negara dengan kekal di Senat.
 Pada Januari 2007, beliau mencalonkan diri dalam pilihan raya 2008.
Semasa kempennya, Biden fokus terhadap Perang Iraq, rekod sebagai pengerusi jawatankuasa utama Senat dan pengalamannya dalam dasar luar.
 Biden menolak spekulasi bahawa beliau mungkin menjadi Setiausaha Negara, hanya mahu fokus akan jawatan presiden.
 Pada pertengahan tahun 2007, Biden menekankan kepakaran dasar luarnya dibandingkan dengan yang dikatakan Obama, "Saya rasa beliau boleh bersedia, tetapi sekarang saya tidak percaya dia.
 Jawatan presiden bukanlah sesuatu yang sesuai untuk latihan.
" Biden juga mengatakan Obama meniru beberapa idea dasar luarnya.
 Biden terkenal dengan "lawaknya yang ringkas dalam satu ayat" semasa berkempen.
 Dalam satu debat, beliau mengkritik calon Republikan Rudy Giuliani: "Hanya ada tiga perkara yang beliau selalu sebut: kata nama, kata kerja dan serangan 9/11.
" Secara keseluruhan, penampilan debat Biden adalah campuran gurau senda yang berkesan dan komen yang mantap serta berdisiplin.
Biden mengalami kesukaran untuk mengumpul dana, berjuang untuk menarik sokongan orang ramai dan gagal mendapatkan daya tarikan terhadap calon berprofil tinggi seperti Obama dan Senator Hillary Clinton.
 Beliau tidak pernah naik lebih dari satu digit dalan pemilihan kebangsaan calon presiden parti Demokrat.
 Dalam peraduan pertama pada 3 Januari 2008, Biden menduduki tempat kelima dalam Kaukus negeri Iowa, mengumpulkan kurang daripada satu peratus perwakilan negara.
 Beliau menarik diri daripada kempen pada petang itu.
Walaupun tidak berjaya, kempen Biden pada tahun 2008 menaikkan kedudukannya dalam dunia politik.
 Secara khusus, ia mengubah hubungan antara Biden dan Obama.
 Walaupun mereka pernah berkhidmat bersama di Jawatankuasa Perhubungan Luar Senat, mereka tidak rapat: Biden membenci kenaikan cepat Obama ke tahap politik, sementara Obama memandang Biden sebagai individu yang suka berkata-kata dan memberi perlindungan.
 Setelah mengenali antara satu sama lain sejak tahun 2007, Obama menghargai gaya berkempen Biden yang menarik sokongan pengundi kelas pekerja.
 Biden juga mengatakan beliau menjadi yakin bahawa Obama adalah "perjanjian sebenarnya".



 Kempen naib presiden 2008 

Tidak lama selepas Biden mengundurkan diri dari kempen presiden, Obama secara peribadi memberitahunya bahawa beliau berminat untuk mencari kedudukan penting bagi Biden dalam pentadbirannya.
 Biden menolak permintaan pertama Obama untuk merebut jawatan naib presiden kerana bimbang jawatan naib presiden akan mengakibatkan kehilangan status dan suara dari kedudukan Senatnya.
 Namun, Biden kemudiannya berubah fikiran.
 Dalam satu temu bual pada 22 Jun 2008, Biden mengatakan bahawa walaupun beliau tidak aktif mencari pencalonan naib presiden, beliau akan menerimanya jika ditawarkan.
 Pada awal bulan Ogos, Obama dan Biden bertemu secara rahsia untuk membincangkan sebarang kemungkinan, dan membina hubungan peribadi yang utuh.
 Pada 22 Ogos 2008, Obama mengumumkan bahawa Biden akan menjadi calon gandingannya.
 The New York Times melaporkan bahawa strategi di sebalik pilihan itu menggambarkan keinginan Obama untuk mengisi tiket naib presiden dengan seseorang yang mempunyai pengalaman dasar luar dan keselamatan negara—dan bukannya untuk memenangi negeri atau menekankan slogan kempen iaitu "ubah".
 Ada yang mengatakan daya tarikan Biden terhadap pengundi kelas menengah dan kolar biru.
 Ini termasuklah kesediaan beliau secara agresif mencabar calon Republikan, John McCain dengan cara yang kadang-kadang kelihatan tidak menyenangkan bagi Obama.
 Dalam menerima tawaran Obama, Biden menolak untuk mencalonkan diri sebagai presiden lagi pada tahun 2016, tetapi komennya beberapa tahun kemudian nampaknya bertentangan dengan sikap itu.
 Beliau tidak ingin mengurangkan kekuatan politiknya dengan tampil tidak berminat untuk maju.
 Biden secara rasmi dicalonkan sebagai naib presiden pada 27 Ogos di Konvensyen Nasional Demokratik 2008 di Denver.
Kempen naib presiden Biden mendapat sedikit tumpuan media, kerana perhatian media lebih tertumpu pada calon naib presiden Republikan, Gabenor Alaska Sarah Palin.
 Pada satu minggu di bulan September 2008, misalnya, Pusat Penyelidikan Pew mendapati bahawa Biden hanya berada dalam lingkungan lima peratus liputan media, jauh lebih sedikit daripada tiga calon yang lain.
 Biden tetap fokus berkempen di daerah-daerah yang mengalami masalah ekonomi dan berusaha untuk memenangkan pengundi Demokrat kolar biru, terutama yang telah menyokong Hillary Clinton.
 Biden menyerang McCain dengan teruk walaupun telah lama menjalin persahabatan erat.
 Beliau berkata, "Orang yang dulu saya kenal, beliau dah pergi.
 Ini benar-benar menyedihkan saya.
" Ketika krisis kewangan 2007–2010 mencapai kemuncak dengan krisis kecairan September 2008 dan cadangan suntikan dana kewangan Amerika Syarikat menjadi faktor utama dalam kempen ini.
Pada 2 Oktober 2008, Biden mengambil bahagian dalam debat naib presiden dengan Palin di Universiti Washington di St.
 Louis.
  Tinjauan selepas perbahasan mendapati bahawa sementara Palin melebihi harapan pengundi, Biden telah memenangi perdebatan secara keseluruhan.
 Pada hari-hari terakhir kempen, beliau memfokuskan diri pada daerah-daerah yang tidak berpenduduk jarang, lebih tua, dan kurang kaya di negeri-negeri medan perang, terutama Florida, Ohio, dan Pennsylvania, di mana pengundian menunjukkan beliau popular di kawasan itu.
 Beliau juga berkempen di beberapa negeri Republikan dan juga di daerah dengan populasi Katolik yang besar.
Atas arahan pengurusan kempen, Biden membuat ucapannya ringkas dan berusaha untuk menghindari kata-kata yang tidak jelas, seperti satu tentang Obama diuji oleh kekuatan asing setelah memegang jawatan, yang telah menarik perhatian negatif.
 Secara peribadi, kenyataan Biden mengecewakan Obama.
 "Berapa kali Biden akan mengatakan sesuatu yang bodoh?" tanya beliau.
 Kakitangan kempen Obama menyebut kesalahan Biden menganggap Biden "bom".
 Selepas kejadian itu, mereka juga tidak lagi memberi perbincangan strategi kepada Biden yang akhirnya membuat Biden marah.
 Hubungan antara kedua-dua kempen menjadi renggang selama sebulan.
 Biden akhirnya meminta maaf dalam panggilan dengan Obama dan kedua-dua mereka membina hubungan yang lebih kuat.
 Secara umum, pakar strategi Obama, David Axelrod mengatakan bahawa penilaian populariti tinggi Biden melebihi komen yang tidak dijangka.
Pada 4 November 2008, Obama dan Biden dipilih dengan 53% undi popular dan 365 undi pilihan elektoral.
 Tiket lawan iaitu McCain–Palin 173.
Biden mencalonkan diri untuk dipilih semula ke kerusi Senatnya sama seperti naib presiden, seperti diperuntukkan dalam undang-undang negeri Delaware.
 Pada 4 November, beliau juga dipilih semula ke Senat, mengalahkan calon Republikan Christine O'Donnell.
 Setelah memenangi pilihan raya, Biden membuat keputusan untuk melepaskan jawatannya dari Senat sehingga beliau mengangkat sumpah untuk penggal ketujuh pada 6 Januari 2009.
 Beliau menjadi senator termuda yang berkhidmat tujuh penggal penuh.
 Beliau berkata, "Sepanjang hidup saya, penghormatan terhebat yang diberikan kepada saya telah melayani rakyat Delaware sebagai senator Amerika Syarikat mereka.
" Biden memberikan undi terakhirnya di Senat pada 15 Januari, menyokong pembebasan $35 bilion dolar untuk Program Bantuan Aset Bermasalah, dan meletak jawatan keesokan harinya.
 Dalam satu perpisahan sedih, Biden memberitahu Senat: "Setiap perkara baik yang saya lihat berlaku di sini, setiap langkah berani yang saya lakukan selama 36 tahun lebih saya berada di sini, bukan berasal dari tekanan oleh kumpulan kepentingan, tetapi melalui kematangan  hubungan peribadi.
" Gabenor Delaware Ruth Ann Minner melantik penasihat Biden, Ted Kaufman untuk mengisi kerusi Senat yang dikosongkan oleh Biden.



 Naib Presiden Amerika Syarikat (2009–2017) 


= Penggal pertama =
Menurut Biden, beliau berniat menghapuskan beberapa peranan eksplisit yang diasaskan oleh naib presiden, Dick Cheney, dan tidak mahu mencontohi naib presiden sebelumnya.
 Beliau mempengerusikan pasukan peralihan kuasa  Obama dan mengetuai inisiatif untuk meningkatkan kesejahteraan ekonomi kelas menengah.
 Pada awal bulan Januari 2009, dalam tugas terakhirnya sebagai pengerusi Jawatankuasa Hubungan Luar, beliau mengunjungi pemimpin Iraq, Afghanistan dan Pakistan.
 Pada 20 Januari, beliau mengangkat sumpah sebagai Naib Presiden Amerika Syarikat ke-47–naib presiden pertama dari negeri Delaware dan juga naib presiden Katolik pertama.
Obama kemudian membandingkan Biden dengan seorang pemain bola keranjang "yang melakukan banyak perkara yang tidak muncul dalam lembaran statistik.
" Pada bulan Mei, Biden melawat Kosovo dan mengesahkan kedudukan A.
S.
 bahawa "kemerdekaannya tidak dapat dipulihkan".
 Biden kehilangan perdebatan dalaman kepada Setiausaha Negara Hillary Clinton tentang menghantar 21,000 tentera baru ke Afghanistan, tetapi keraguannya dihargai, dan pada tahun 2009, pandangan Biden menerima pengaruh yang lebih besar ketika Obama mempertimbangkan kembali strategi Afghanistan.
 Biden melawat Iraq setiap dua bulan, menjadi pemimpin utama dalam menyampaikan mesej kepada kepimpinan Iraq mengenai perkembangan di sana.
 Secara umum, mengawasi dasar Iraq menjadi tanggungjawab Biden.
 Biden berkata Iraq "boleh menjadi salah satu pencapaian hebat beliau dalam pentadbiran ini".
 Lawatan beliau ke Iraq pada Januari 2010 di tengah-tengah kekacauan akibat pilihan raya parlimen Iraq.
 Menjelang tahun 2012, Biden telah melakukan lapan perjalanan ke Iraq tetapi pengawasannya terhadap dasar A.
S.
 di Iraq merosot dengan tentera A.
S.
 mula berundur pada tahun 2011.


Biden mengawasi perbelanjaan infrastruktur dari pakej rangsangan Obama bertujuan untuk membantu mengatasi kemelesetan berterusan dan menekankan bahawa hanya projek yang layak yang harus mendapat dana.
 Beliau bercakap dengan ratusan gabenor, datuk bandar dan pegawai tempatan lain dalam peranan ini.
 Dalam tempoh ini, Biden berpuas hati bahawa tidak ada kejadian pembaziran atau rasuah yang besar, dan apabila beliau menyelesaikan peranan itu pada Februari 2011, beliau berkata jumlah insiden penipuan dengan wang rangsangan adalah kurang dari satu peratus.

Pada akhir April 2009, ketika pandemik selesema babi 2009, Biden memberi nasihat yang salah dengan "menasihati ahli keluarga agar tidak melakukan perjalanan dengan kapal terbang atau kereta api bawah tanah".
 Ini seterusnya menyebabkan pihak Rumah Putih menarik balik kenyataan itu.
 Kenyataan tersebut menyebabkan reputasi Biden sedikit terjejas.
 Berhadapan dengan peningkatan pengangguran hingga Julai 2009, Biden mengakui bahawa kerajaan telah "salah tafsir betapa buruk ekonomi" tetapi tetap yakin bahawa paket rangsangan akan mewujudkan lebih banyak pekerjaan.
 Walaupun mempunyai keperibadian yang berbeza, Obama dan Biden menjalin persahabatan, misalnya anak Obama, Sasha dan cucu perempuan Biden, Maisy, bersama-sama bersekolah di Sidwell Friends School.
Anggota pentadbiran Obama berkata peranan Biden di Rumah Putih adalah sebagai pembanding dan memaksa pihak lain untuk mempertahankan kedudukan mereka.
Pada 11 Jun 2010, Biden mewakili Amerika Syarikat dalam majlis pembukaan rasmi Piala Dunia FIFA 2010.
 Beliau juga sempat menghadiri perlawanan England menentang A.
S.
 dan melawat Afrika Selatan, Kenya dan Mesir.
 Keluarga Biden mengekalkan suasana santai di kediaman rasmi mereka di Washington, sering menghiburkan cucu mereka dan kerap pulang ke rumah mereka di Delaware.

Biden berkempen secara besar-besaran untuk parti Demokrat pada pilihan raya pertengahan penggal 2010, mempertahankan sikap optimis dalam menghadapi ramalan kekalahan besar untuk parti itu.
 Berikutan kejayaan besar parti Republikan dalam pilihan raya, hubungan Biden dengan parti Republikan di Kongres menjadi lebih penting.
 Pada bulan Disember 2010, sokongan Biden untuk jalan tengah, diikuti dengan rundingannya dengan pemimpin minoriti Senat Mitch McConnell, berperanan dalam menghasilkan pakej cukai kompromi pentadbiran yang termasuk lanjutan sementara pemotongan cukai Bush.
 Biden kemudian memimpin dalam usaha menjual perjanjian itu kepada kaukus parti Demokrat di Kongres.
 Pakej tersebut diluluskan sebagai Pelepasan Cukai, Pengesahan Semula Insurans Pengangguran, dan Undang-Undang Penciptaan Pekerjaan 2010.

Dalam dasar luar, Biden menyokong campur tangan ketenteraan di Libya yang dipimpin oleh NATO pada tahun 2011.
 Beliau menyokong hubungan ekonomi yang lebih erat dengan Rusia.
Pada bulan Mac 2011, Biden mewakili Obama untuk memimpin rundingan antara Kongres dan Rumah Putih dalam menyelesaikan tahap perbelanjaan persekutuan untuk tahun tersebut dan mengelakkan penutupan kerajaan.
 Menjelang Mei 2011, "panel Biden" dengan enam anggota kongres berusaha mencapai kesepakatan untuk meningkatkan hutang siling A.
S.
 sebagai sebahagian daripada keseluruhan rancangan pengurangan defisit.
 Biden telah menghabiskan waktu paling lama untuk tawar-menawar dengan Kongres mengenai masalah hutang dalam pentadbiran dan seorang kakitangan Republikan berkata, "Biden satu-satunya individu yang mempunyai kuasa perundingan yang sebenarnya, dan Mitch McConnell tahu bahawa kata-katanya baik.
 Beliau adalah kunci kepada perjanjian ini.
"

Beberapa laporan mengatakan bahawa Biden menentang untuk bekerjasama dalam misi negara membunuh Osama bin Laden pada Mei 2011, Beliau memberitahu para pemimpin Kongres tentang hasil yang berjaya.



= Pemilihan semula =

Pada Oktober 2010, Biden berkata Obama telah memintanya untuk kekal sebagai calon gandingannya untuk pilihan raya presiden 2012.
 Namun, akibat populariti Obama menurun, Ketua Staf Rumah Putih William M.
 Daley melakukan beberapa penyelidikan rahsia pada akhir tahun 2011 mengenai idea untuk menggantikan Biden dengan Hillary Clinton.
 Namun, ia digugurkan ketika hasilnya tidak menunjukkan peningkatan yang cukup besar bagi Obama, dan pegawai Rumah Putih kemudian mengatakan bahawa Obama tidak pernah melayan idea itu.


Kenyataan Biden pada Mei 2012 bahawa beliau "selesa" dengan perkahwinan sesama jantina mendapat perhatian masyarakat.
 Biden membuat kenyataannya tanpa persetujuan pentadbiran.
 Obama dan pembantunya cukup kesal kerana Obama telah merancang untuk beralih posisi beberapa bulan kemudian, dalam pengembangan konvensyen parti, dan sejak Biden sebelumnya telah menasihati presiden untuk menghindari masalah agar pengundi Katolik tidak tersinggung.
 Dalam beberapa hari, Obama mengumumkan bahawa beliau juga menyokong perkahwinan sesama jantina.
 Biden meminta maaf kepada Obama secara tertutup kerana telah bercakap, sementara Obama mengakui secara terbuka hal itu dilakukan dari lubuk hati.
 Kejadian itu menunjukkan bahawa Biden masih bergelut dengan mesej disiplin.
 Hubungan juga tegang antara kempen ketika Biden tampak menggunakan posisinya untuk meningkatkan penggalangan dana untuk kemungkinan mencalonkan diri pada 2016, dan akhirnya beliau dikecualikan dari pertemuan strategi kempen Obama.



 Pasca Naib Presiden (2017–2021) 

Setelah meninggalkan jawatan naib presiden, Biden menjadi profesor di Universiti Pennsylvania, sambil terus memimpin usaha mencari rawatan untuk penyakit kanser.
 Biden menulis memoirnya Promise Me, Dad pada tahun 2017.
 Biden memperoleh $15.
6 juta pada 2017–2018.
  Pada tahun 2018, dia memberikan pidato untuk rakan karibnya John McCain, seorang senator A.
S.
 dari Arizona, yang memuji McCain yang mendukung cita-cita Amerika dan persahabatan bipartisan.
 
Biden tetap menjadi perhatian umum, menyokong calon sambil terus memberi komen mengenai politik, perubahan iklim dan kepimipinan Donald Trump.
 Dia juga terus bersuara untuk menyokong hak homoseksual.
 Pada tahun 2019, Biden mengkritik Brunei atas niat negara itu yang mahu melaksanakan undang-undang Islam (syariah) yang bertujuan menghukum bunuh pesalah zina dan homoseksual.
 Beliau menganggap tindakan negara itu sangat "mengerikan dan tidak bermoral" serta mengatakan, "Tidak ada alasan—bukan budaya, bukan tradisi—untuk kebencian dan tindakan yang tidak berperikemanusiaan seperti ini".
 Menjelang tahun 2019, Biden dan isterinya melaporkan bahawa aset mereka telah meningkat menjadi antara $2.
2 juta hingga $8 juta.



 Kempen presiden 2020 


= Spekulasi dan pengumuman =

Antara 2016 dan 2019, saluran media sering menyebut Biden sebagai calon yang mungkin bertanding untuk jawatan presiden pada tahun 2020.
 Apabila ditanya sama ada beliau akan bertanding, beliau menafikan perkara tersebut dan berkata tidak akan pernah bertanding.
 Pada satu ketika, beliau berhasrat untuk tidak lagi melihat senario di mana beliau ingin bertanding sekali lagi, tetapi beberapa hari kemudian, beliau berkata, "Saya akan bertanding jika saya boleh berjalan.
" Sebuah jawatankuasa tindakan politik yang dikenali sebagai Time for Biden ditubuhkan pada Januari 2018, mencari kemasukan Biden ke dalam pertandingan jawatan presiden.

Biden berkata beliau akan memutuskan sama ada untuk bertanding atau tidak menjelang Januari 2019 tetapi tidak membuat pengumuman pada masa itu.
 Rakan beliau berkata bahawa Biden hampir berkata "ya" untuk bertanding.
 Namun, beliau bimbang akan kesan pertandingan jawatan presiden terhadap keluarganya dan reputasinya serta kesukaran pengumpulan dana dan persepsi tentang usia termasuk sentrism relatifnya.
 Pada sisi lain, ada yang berkata beliau digesa untuk bertanding disebabkan "kewajipan", kesalahan pentadbiran Trump, apa yang dirasakan Biden ialah kekurangan pengalaman dasar luar negara di kalangan ahli Demokrat yang lain serta keinginannya untuk memupuk "progresivisme pembinaan jambatan" dalam parti.
 Beliau akhirnya melancarkan kempennya pada 25 April 2019.



= Kempen =
Pada September 2019, media arus perdana dari Dunia Barat mendakwa bahawa Trump telah menggesa Presiden Ukraine Volodymyr Zelensky untuk menyiasat dakwaan salah laku Biden dan anaknya Hunter Biden.
 Media arus perdana kemudian mendakwa Trump mendesak untuk menyiasat keluarga Biden sebagai cubaan supaya Biden tidak memenangi jawatan presiden.
 Ia kemudian digunakan oleh Nancy Pelosi dari Parti Demokrat untuk melaksanakan siasatan pemecatan terhadap Donald Trump.
Media arus perdana Barat kemudian mendakwa bahawa Trump dan sekutunya menuduh Biden mahu pendakwa raya Ukraine, Viktor Shokin dipecat kerana kononnya beliau sedang meneruskan siasatan ke atas Burisma Holdings yang menggaji Hunter Biden.
 Biden juga dituduh menahan bantuan $1 bilion dari Ukraine dalam usaha ini.
 Pada tahun 2015, Biden mendesak parlimen Ukraine untuk membuang Shokin kerana Amerika Syarikat, Kesatuan Eropah dan organisasi antarabangsa lain menganggap Shokin korup serta tidak layak namun Shokin tidak menyiasat Burisma.
 Penahanan bantuan $1 bilion adalah sebahagian daripada dasar rasmi ini.
Sepanjang tahun 2019, Biden kekal mendahului calon Demokrat lain dalam pungutan suara kebangsaan.
 Walaupun begitu, beliau menduduki tempat keempat dalam kaukus di Iowa.
 Lapan hari kemudian, beliau menduduki tempat kelima dalam pemilihan pendahuluan di New Hampshire.
 Beliau menunjukkan prestasi yang lebih baik dalam kaukus di Nevada dengan memperoleh 15% yang diperlukan untuk perwakilan.
 Tetapi, Biden masih berada di belakang Bernie Sanders yang memperoleh sebanyak 21.
6 mata peratusan.
 Membuat rayuan yang kuat kepada pengundi kulit hitam sepanjang kempen dan dalam sesi debat di Carolina Selatan, Biden memenangi pemilihan pendahuluan South Carolina dengan lebih daripada 28 mata.
 Selepas beberapa calon seperti Pete Buttigieg dan Amy Klobuchar menarik diri dan menyokong Biden, beliau memperoleh kemenangan besar dalam pemilihan 'Super Tuesday' pada 3 Mac.
 Biden memenangi 18 negeri daripada 26 yang dipertandingkan termasuk Alabama, Arkansas, Maine, Massachusetts, Minnesota, North Carolina, Oklahoma, Tennessee, Texas, dan Virginia.
 Kemenangan ini menjadikan beliau mendahului secara keseluruhan.
 Elizabeth Warren dan Mike Bloomberg kemudian menarik diri dan Biden sekali lagi mendahului dengan kemenangan ke atas Sanders di empat negeri (Idaho, Michigan, Mississippi, dan Missouri) pada 10 Mac.
Apabila Sanders menarik diri dan menangguhkan kempennya pada 8 April 2020, Biden menjadi calon tunggal parti Demokrat untuk Presiden.
 Pada 13 April, Sanders menyokong Biden dalam perbincangan yang disiarkan secara langsung dari rumah beliau.
 Bekas presiden, Barack Obama mengumumkan sokongannya kepada Biden pada keesokan harinya.
 Pada Mac 2020, Biden komited untuk memilih seorang wanita sebagai calon gandingan untuk naib presiden.
 Pada bulan Jun, Biden mendapat sokongan 1,991 perwakilan yang diperlukan untuk mendapatkan pencalonan dalam parti.
 Pada 11 Ogos, beliau memilih Senator Kamala Harris dari California sebagai calon gandingan, menjadikan beliau rakyat Amerika Afrika dan Asia Selatan yang pertama bertanding untuk jawatan Naib Presiden atas tiket parti utama.
Pada 18 Ogos 2020, Biden secara rasmi dicalonkan sebagai calon presiden parti Demokrat pada Konvensyen Kebangsaan Demokrat 2020 untuk pilihan raya 2020.



= Tuduhan kontak fizikal yang tidak wajar =
Biden telah beberapa kali dituduh melakukan hubungan bukan seksual, seperti memeluk, mencium dan memegang serta didakwa pernah sekali melakukan serangan seksual.
 Beliau telah menggambarkan dirinya sebagai "ahli politik taktil" dan mengakui tingkah laku ini telah menimbulkan masalah kepadanya pada masa lalu.
Menjelang tahun 2015, satu siri angkat sumpah dan acara-acara lain di mana Biden telah meletakkan tangannya kepada orang lain dan bercakap secara dekat dengan mereka.
 Ini menarik perhatian media dan tular di media sosial.
 Pelbagai pihak mempertahankan Biden termasuk seorang senator yang mengeluarkan kenyataan dan juga Stephanie Carter, salah seorang wanita yang gambarnya bersama Biden telah tular.
 Beliau menyifatkan gambar itu "diekstrak secara salah dari momen yang lebih lama antara rakan-rakan rapat".
 Pada 28 Februari 2016, Biden memberi ucapan mengenai kesedaran serangan seksual di Anugerah Akademi ke-88 sebelum memperkenalkan Lady Gaga.
Pada bulan Mac 2019, bekas ahli dewan undangan negeri Nevada, Lucy Flores menuduh Biden telah menyentuhnya tanpa persetujuannya pada kempen 2014 di Las Vegas.
 Flores mendakwa bahawa Biden berjalan di belakangnya, meletakkan tangannya di bahu, mencium rambutnya dan mencium belakang kepalanya sambil menambah bahawa cara beliau menyentuhnya adalah cara intim yang khas untuk rakan, rapat keluarga, atau pasangan romantis.
 Jurucakap Biden berkata Biden tidak ingat akan tingkah laku yang didakwanya.
 Dua hari kemudian, Amy Lappos, bekas pembantu kongres kepada Jim Himes, mendakwa Biden menyentuhnya dengan cara bukan seksual yang tidak wajar dengan memegang kepalanya untuk menggosok hidung semasa pengumpulan dana politik di Greenwich pada tahun 2009.
 Pada keesokan harinya, dua lagi wanita tampil dengan dakwaan perlakuan tidak wajar Biden.
 Caitlin Caruso berkata Biden meletakkan tangannya di pahanya dan D.
J.
 Hill mendakwa Biden mengalihkan tangannya dari bahu ke punggungnya.
 Pada awal bulan April 2019, tiga wanita memberitahu The Washington Post bahawa Biden telah menyentuh mereka dengan cara yang membuat mereka berasa tidak selesa.
 Pada bulan April 2019, bekas kakitangan Biden, Tara Reade berkata bahawa beliau berasa tidak selesa pada beberapa kesempatan ketika Biden menyentuh wanita itu di bahu dan lehernya semasa bekerja di pejabat Senat pada tahun 1993.
 Pada bulan Mac 2020, Reade menuduhnya melakukan serangan seksual pada tahun 1993.
 Biden dan pengurusan kempennya dengan tegas menolak dakwaan itu.
Biden kemudian meminta maaf kerana tidak memahami bagaimana orang akan bertindak balas terhadap tindakannya tetapi mengatakan niatnya terpuji.
 Beliau juga berjanji akan lebih "mementingkan ruang peribadi seseorang".
 Beliau terus berkata bahawa beliau tidak menyesal atas apa pun yang pernah dilakukannya, menyebabkan para pengkritik menuduhnya memberi mesej yang berbaur.



= Peralihan kuasa presiden =
Biden telah dipilih sebagai presiden Amerika Syarikat ke-46 pada November 2020.
 Beliau menewaskan penyandang jawatan itu, Donald Trump.
 Biden menjadi calon pertama yang menewaskan seorang penyandang presiden sejak Bill Clinton menewaskan George H.
 W.
 Bush pada pilihan raya 1992.
 Beliau ialah bekas naib presiden (bukan penyandang) yang dipilih menjadi presiden selepas Richard Nixon pada pilihan raya 1968.
 Biden juga menjadi presiden tertua, dan juga presiden yang berasal dari Delaware (walaupun dilahirkan di Pennsylvania) dan presiden Katolik kedua selepas John F.
 Kennedy pada 1961.
 Biden telah dijadualkan mengangkat sumpah pada tengah hari 20 Januari 2021 dan Biden telah layak menerima taklimat risikan rahsia sejak pemilihannya sebagai calon presiden pada bulan Ogos.
 Sekurang-kurangnya beberapa agensi kerajaan dilaporkan telah memulakan proses peralihan kuasa mereka pada 9 November 2020.
 Ruang udara di kediaman Biden juga dihadkan dan "Perkhidmatan Rahsia telah mula menggunakan ejen untuk presiden terpilih dan keluarganya.
" Pada 23 November, Pentadbir Perkhidmatan Am, Emily W.
 Murphy secara rasmi mengiktiraf Biden sebagai pemenang pilihan raya 2020 dan membenarkan permulaan proses peralihan kuasa kepada pentadbiran Biden.
 Pada penghujung tahun 2020, Biden menerima dos suntikan pertama vaksin COVID-19 Pfizer–BioNTech di Hospital Christiana di Delaware.
 Beliau menerima dos suntikan kedua pada awal tahun 2021.



 Presiden Amerika Syarikat (2021–kini) 


= Perlantikan =
Selepas Biden menewaskan penyandangnya, Donald Trump, beliau secara rasmi mengangkat sumpah sebagai presiden Amerika Syarikat pada 20 Januari.
 Beliau ialah bekas naib presiden kedua (selepas Richard Nixon pada tahun 1968) untuk dipilih sebagai presiden.
 Beliau juga mencipta sejarah apabila beliau menjadi presiden tertua serta presiden pertama yang berasal dari Delaware walaupun beliau dilahirkan di Pennsylvania.
 Biden juga merupakan presiden Katolik kedua selepas John F.
 Kennedy.



= 100 hari pertama =
Biden memulakan pentadbirannya dengan menandatangani lima belas perintah eksekutif dan dua perintah agensi bagi menangani pandemik COVID-19 yang masih melanda dunia, ketidakstabilan ekonomi, perubahan iklim serta isu ketidakadilan kaum di Amerika Syarikat.
 Antara perintah yang ditandatangani beliau termasuk arahan pemakaian pelitup muka di bangunan milik kerajaan persekutuan, masing-masing satu perintah berhubung kesaksamaan kaum dan penglibatan semula A.
S.
 dalam Perjanjian Iklim Paris.
 Perintah itu juga membenarkan A.
S.
 menyertai semula Pertubuhan Kesihatan Sedunia (WHO), menamatkan semua larangan kemasukan daripada kebanyakan negara Islam dan meningkatkan perlindungan alam sekitar.
 Hampir kesemua perintah berkenaan telah menterbalikkan pelbagai keputusan dibuat oleh bekas Presiden, Donald Trump.
Biden juga sempat membaca sepucuk surat daripada Trump sebelum beliau melangkah keluar dari Rumah Putih buat kali terakhir.
 Biden menyifatkan pendahulunya itu menulis surat yang sangat 'murah hati'.
 Namun, beliau enggan mendedahkan isi kandungan surat tersebut sehingga beliau dapat bercakap dengan Trump.
Pada 21 Januari, Biden telah melancarkan strateginya bagi memerangi COVID-19 di A.
S.
 seperti yang dijanjikan beliau dalam manifesto kempennya tahun lepas semasa pilihan raya.
 Strateginya termasuklah mempercepatkan program vaksinasi dan kajian lanjut, pembukaan semula sekolah dan perniagaan serta meningkatkan penggunaan pelitup muka.
 Beliau turut menandatangani sepuluh lagi perintah eksekutif berkaitan COVID-19.
Pada 22 Januari, Biden menandatangani dua perintah eksekutif berkaitan ekonomi yang bertujuan memberi kelegaan susulan keadaan kemerosotan ekonomi akibat COVID-19.
 Kedua-dua perintah eksekutif itu adalah sebahagian besar daripada penghentian sementara ketika Kongres ke-117 mempertimbangkan pelan rangsangan bernilai 1.
9 trilion dolar A.
S.
 daripada Biden.


Pada 11 Mac 2021, ketika ulang tahun pertama COVID-19 diisytiharkan sebagai pandemik global oleh Pertubuhan Kesihatan Sedunia, Biden menandatangani undang-undang Akta Penyelamat Amerika tahun 2021, pakej bantuan rangsangan ekonomi bernilai $1.
9 trilion yang dicadangkannya dan dilobi bertujuan mempercepat pemulihan Amerika Syarikat dari kesan ekonomi dan kesihatan wabak COVID-19 dari terus meleset.
 Pakej ini merangkumi pembayaran langsung kepada kebanyakan warga Amerika, peningkatan faedah pengangguran, dana untuk pengedaran vaksin dan pembukaan semula sekolah, sokongan untuk perniagaan kecil dan pentadbir negeri dan tempatan serta  pengembangan subsidi insurans kesihatan dan kredit cukai anak.
 Biden juga melobi kenaikan gaji minimum persekutuan, tetapi ini tidak termasuk dalam rang undang-undang akhir setelah Anggota Parlimen Senat mengatakan bahawa peruntukan tersebut melanggar peraturan ketat.
Pada bulan Mac 2021, ketika kenaikan pendatang yang memasuki A.
S.
 dari Mexico, Biden memberitahu para pendatang: "Jangan datang.
" Biden menyatakan bahawa AS mengatur rancangan untuk pendatang untuk memohon suaka tanpa meninggalkan lokasi asalnya.
 Sementara itu, orang dewasa migran "dihantar kembali", kata Biden yang meneruskan Dasar Tajuk 42 pentadbiran Trump agar semua pendatang untuk dihantar pulang dengan cepat.
 Biden sebelumnya mengumumkan bahawa pentadbirannya tidak akan mengusir anak-anak pendatang tanpa pendamping, peningkatan kedatangan anak-anak tersebut melebihi kemampuan kemudahan yang dimaksudkan untuk melindungi mereka (sebelum mereka dihantar ke penaja).



= Baki tahun 2021 =

Pada 22-23 April, Biden mengadakan sidang kemuncak iklim antarabangsa di mana beliau mengumumkan bahawa AS akan mengurangkan pelepasan gas rumah hijau sebanyak 50%-52% pada tahun 2030 berbanding dengan tahun 2005.
 Negara-negara lain juga mengukuhkan janji mereka.
 Sekiranya janji yang dibuat pada sidang kemuncak itu dipenuhi, mereka akan mengurangkan pelepasan gas rumah hijau sebanyak 2.
6–3.
7 GtCO2e pada tahun 2030.
Pada 28 April 2021, Biden telah menyampaikan ucapan buat kali pertama di Sidang Bersama Kongres Amerika Syarikat.
 Beliau mengetengahkan isu keberkesanan vaksin COVID-19, penarikan pasukan tentera dari Afghanistan, pembunuhan George Floyd dan serangan ke atas Kapitol sambil mendesak Kongres untuk bersatu dalam melakukan reformasi komprehensif imigrasi, senjata api, dan penjagaan kesihatan.
Pada bulan Jun 2021, Biden melakukan lawatan pertamanya ke luar negara sebagai presiden.
 Dalam lapan hari beliau mengunjungi Belgium, Switzerland dan United Kingdom.
 Beliau menghadiri sidang kemuncak G7, sidang kemuncak NATO, dan sidang kemuncak EU serta mengadakan perbincangan satu lawan satu dengan presiden Rusia Vladimir Putin.
Pada 17 Jun, Biden menandatangani Akta Hari Kemerdekaan Kebangsaan Juneteenth yang secara rasmi mengisytiharkan Juneteenth sebagai cuti persekutuan.
 Juneteenth adalah cuti persekutuan baharu yang pertama sejak Hari Martin Luther King Jr.
 diisytiharkan sebagai cuti pada tahun 1986.
Pada bulan Julai 2021, di tengah perlambatan kadar vaksinasi COVID-19 di negara tersebut dan penyebaran varian Delta SARS-CoV-2, Biden mengatakan bahawa negara tersebut mengalami "pandemik bagi mereka yang belum mendapat vaksinasi" dan oleh sebab itu, ianya sangat penting bagi rakyat Amerika untuk mengambil vaksin, dengan menyatakan keberkesanan vaksin bagi mengelakkan  kemasukan ke hospital dan kematian akibat COVID-19.
 Beliau juga mengkritik penyebaran maklumat yang salah berkenaan COVID-19 di media sosial, dengan mengatakan ianya "membunuh orang ramai".


Pada awal Julai 2021, sebahagian besar tentera Amerika di Afghanistan ditarik.
 Biden membahas penarikan itu, dengan mengatakan: "Kemungkinan besar Taliban akan menguasai segalanya dan memiliki seluruh negara adalah mustahil.
" Pada 15 Ogos, di tengah serangan oleh Taliban, kerajaan Afghanistan tumbang, dan Presiden Afghanistan Ashraf Ghani melarikan diri dari negara itu.
 Biden bertindak balas dengan memerintahkan 6,000 tentera Amerika untuk membantu pemindahan warga Amerika dan sekutu Afghanistan.
 Beliau telah dikritik atas cara penarikan itu, dengan tuduhan perancangan yang buruk untuk pemindahan warga Amerika dan sekutu Afghanistan.
Pada 16 Ogos, Biden menangani situasi "bersepah", bertanggungjawab atasnya, dan mengakui bahawa keadaan "terungkap lebih cepat daripada yang kita jangkakan".
  Beliau mempertahankan keputusannya untuk menarik diri, dengan mengatakan bahawa orang Amerika tidak boleh "terkorban dalam perang sehingga pasukan Afghanistan tidak bersedia berjuang untuk diri mereka sendiri", sejak "tentera Afghanistan gagal menentang Taliban, kadang-kadang tanpa cuba melawan”.
 Biden juga mengaitkan kurangnya pemindahan awal warga Afghanistan kerana penolakan "eksodus besar-besaran" oleh pemerintah Afghanistan, yang mereka fikir akan menyebabkan "krisis kepercayaan".
Sebagai sebahagian daripada agenda Build Back Better Biden, pada akhir bulan Mac 2021, beliau mencadangkan Pelan Pekerjaan Amerika, iaitu pakej $2 trilion yang menangani isu termasuk infrastruktur pengangkutan, infrastruktur utiliti, infrastruktur jalur lebar, perumahan, sekolah, pembuatan, penyelidikan dan pembangunan tenaga kerja.
 Selepas berbulan-bulan rundingan di kalangan Biden dan para penggubal undang-undang, pada Ogos 2021 Senat meluluskan rang undang-undang infrastruktur dwipartisan bernilai $1 trilion yang dipanggil Akta Pelaburan dan Pekerjaan Infrastruktur, manakala Dewan di Dewan Perwakilan, juga dalam cara dwipartisan , meluluskan rang undang-undang itu pada awal November 2021, meliputi infrastruktur yang berkaitan dengan pengangkutan, utiliti dan jalur lebar.
 Biden menandatangani rang undang-undang itu yang kemudian menjadi undang-undang pada pertengahan November 2021.

Apabila COP26, yang dijadualkan pada 31 Oktober hingga 12 November 2021, semakin hampir, Biden meningkatkan usahanya untuk menangani perubahan iklim di dalam dan di peringkat antarabangsa.
 Dia mempromosikan perjanjian bahawa AS dan Kesatuan Eropah mengurangkan pelepasan metana sebanyak satu pertiga menjelang 2030 dan cuba menambah berpuluh-puluh negara lain untuk usaha itu.
 Beliau cuba meyakinkan China dan Australia untuk berbuat lebih banyak.
 Beliau mengadakan Forum Ekonomi Utama dalam talian mengenai Tenaga dan Perubahan Iklim untuk menekan negara lain untuk mengukuhkan dasar iklim mereka.
 Biden berjanji untuk menggandakan pembiayaan iklim kepada negara membangun menjelang 2024.
 Juga pada COP26, AS dan China mencapai perjanjian mengenai pengurangan pelepasan gas rumah hijau.
 Kedua-dua negara bertanggungjawab untuk 40% daripada pelepasan global.
 


= Tahun 2022 =

Pada awal tahun 2022, Biden berusaha untuk mengubah imej awamnya selepas memasuki tahun dengan penilaian kepresidenan beliau yang rendah, namun ianya terus jatuh, menurun sehingga bawah 40% dalam tinjauan pendapat agregat menjelang bulan Februari.
Pada bulan Januari, Hakim Mahkamah Agung Stephen Breyer, seorang liberal sederhana yang dicalonkan oleh Bill Clinton, mengumumkan beliau akan bersara daripada Mahkamah Agung.
 Persaraan Breyer dijangka memberi Biden peluang pertama untuk mencalonkan hakim Mahkamah Agung.
 Semasa kempen 2020 beliau, Biden berikrar untuk mencalonkan seorang wanita kulit hitam ke mahkamah jika berlaku kekosongan, janji yang beliau masih pegang selepas pengumuman persaraan Breyer.
 Pada 25 Februari 2022, Biden telah mencalonkan hakim Ketanji Brown Jackson sebagai calon terpilih beliau ke Mahkamah Agung, menggantikan Stephen Breyer.
Pada bulan Februari, setelah beliau telah beberapa kali memberi amaran bahawa suatu serangan akan berlaku, Biden mengetuai tindakan AS ke atas pencerobohan Ukraine oleh Rusia, dengan mengenakan sekatan-sekatan ke atas Rusia dan bantuan kepada Ukraine.
Pada 8 April 2022, sejarah tercipta apabila pencalonan Hakim Ketanji Brown Jackson disahkan dengan 50 senator Demokrat mengundi untuk mengesahkan bersama 3 senator Republikan, dan 47 senator Republikan yang lain menentang.
 Ketika Jackson mengangkat sumpah, beliau akan menjadi wanita Afrika Amerika yang pertama menjadi hakim bersekutu Mahkamah Agung Amerika Syarikat.



 Keputusan pilihan raya 


 Catatan 


 Rujukan 


= Petikan =


= Buku =


 Pautan luar 


= Rasmi =
Laman web rasmi Presiden Joe Biden
Laman web rasmi kempen
Biografi di Rumah Putih (arkib)


= Lain-lain =
Penampilan Joseph Biden di C-SPAN
Joe Biden di On the Issues
Joe Biden di PolitiFact